**TEAMS GITHUB**
Teniu un TEAM per a cada grup on tots sou gestors. Servirà per
associar tots els elements de GitHub al vostre grup de
treball.
Podeu canviar el nom del Team per adaptar-lo al vostre
projecte.

CREAR PROJECTE
Creeu un nou projecte dins de l’organització a partir del
“template” SCRUM PROJECT associat al vostre TEAM.
Definiu un nom pel projecte que l’identifiqui. Feu servir el
prefix “project-landingpage”, us ajudarà a identificar més
clarament quan esteu al repositori i quan al projecte. Per
exemple:
“project-landingpage-sellingapp”
Assegureu-vos que el TEAM té rol d’Admin dins del projecte.
Així tots els membres de l’equip seran administradors.

PREPARAR EL PRODUCT BACKLOG
Seguint la metodologia SCRUM (reviseu el document que la
detalla), creeu en el projecte Github totes les tasques que
s’hagin de portar a terme per desenvolupar el producte, en
aquest cas, la landing page. Aquestes tasques estaran
inicialment al PRODUCT BACKLOG.

PREPARAR EL SPRINT BACKLOG
Una vegada definit el PRODUCT BACKLOG, concreteu quines
tasques formaran part del primer Sprint (dues setmanes). Heu
de preveure quant de temps fareu servir per a cadascuna
d’elles i així estimar quines tasques podreu assolir en aquest
primer Sprint.
Per exemple:
Si sou 4 membres i teniu 8 hores de projecte durant dues
setmanes, tindreu un total de 64 hores de treball (4 membres x
8 hores x 2 setmanes).
El temps estimat per totes les tasques de l’Sprint haurien de
sumar un màxim de 64 hores. Sabent que hi ha imprevistos,
absències, males estimacions, reserveu un percentatge de
seguretat, d’un 20% aproximadament. Això us dona 51 hores de
treball a planificar.
El temps estimat per a cada tasca s’introdueix en un atribut
“Estimació”, juntament amb l’sprint associat i la persona
responsable:

CREAR REPOSITORI
Una vegada el projecte està definit i s’ha fet la planificació
inicial, podeu iniciar el desenvolupament. El primer que fareu
serà crear el repositori dins de l’organització i associeu-lo
al vostre TEAM.
Assegureu-vos que el TEAM té rol d’Admin dins del repositori.
Així tots els membres de l’equip seran administradors.
Definiu un nom pel repositori que l’identifiqui. Feu servir el
prefix “repo-landingpage”, us ajudarà a identificar més
clarament quan esteu al repositori i quan al projecte. Per
exemple:
“repo-landingpage-sellingapp”

INICIAR EL DESENVOLUPAMENT DE TASQUES
Després de tots els passos previs, ja podeu iniciar les
tasques per implementar les diferents funcionalitats. Seguiu
aquest procediment:
● Passar la tasca a l’estat “In Progress”. Assegureu-vos
que està assignada a la persona responsable. Si no està
associada al repositori, feu l’associació.
● Desenvolupeu els canvis en una branca per la
funcionalitat (seguiu la guia de Git disponible per crear
la branca).
● Una vegada els canvis estan finalitzats i provats, feu un
últim commit associant-lo amb la tasca en curs (P. ex.
fix #3).
● Finalment, integreu-los en la branca principal (seguint
la guia Git).
● Assegureu-vos que la tasca està tancada i en estat
“Done”.
● Passeu a la següent tasca.
